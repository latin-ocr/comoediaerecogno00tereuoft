PRAEFATIO

et correctiones in textum inserui eo minore dubitatione quo
mihi persuasum est librarios de re metrica perpaulum aut
nil omnino sciuisse aut curasse, et saepe ordini uerborum
cottidiano consulentis rhythmum et metrum et ipsam pros-
odiam pessum dedisse ¹.

Nouae editionis Terenti et debet esse et diu erit funda-
mentum apparatus criticus quem Umpfenbach (Berolini
1887) admirabili diligentia congessit. Hinc desumptae
sunt codicum lectiones omnes in hac editione memoratae,
et huic acceptam refero magnam partem emendationum
quas in notulis rettuli. In orthographia ut in aliis rebus
Bembinum quam proxime secutus sum, cuius librario quod
aliquod pro quot aliquot scribenti ut morem gessi ita K pro
H semper exhibentem non modo imitari nolui uerum etiam
hanc scripturae peruersitatem in lectionibus Bembini me-
morandis ubique correxi. Neque etiam ceteras huius codicis
proprietates, litteras quadratas et orationem sine ulla singu-
lorum uocabulorum distinctione continuatam, exhibere in
notis mihi placuit.

Coniecturas admisi aliorum rarO, meas ipsius perraro:
sed coniecturis non adnumero locos ubi simplici uerborum
translatione metro aut rhythmo opitulatum uentum est,
aut ubi leuis orthographiae immutationes, uelut rest pro
res est et reapse pro re ipsa, in textum recepi, aut ubi equidem
pro quidem restitui, qui error non raro, quamuis metro refra-
gante, in textum se insinuauit‚ ignorantibus scilicet librariis
eqm'dem curn secunda uel tertia persona posse coniungi.

Denique agendae sunt grates cum uiro docto ac comi typo-
graphei praefecto tum conlegae meo coniunctissimo Ludouico
Purser cuius operae in schedis recensendis benigne mihi
datae multa sagacia monita multa menda sublata debeo.

¹ ln Adelph. 60 codd. in lect. clcimilans. consentiunt, et saepissime
pericnlmn diuitias pro periclum ditias exhibent.

Dabam Dublt'm'
Mense Sept. menn.

