C. SVETONI TRANQVILLI VITA P. TERENTI AFRI

lenibus atque utinam scriptis adiuncta foret uis
comica, ut aequato uirtus polleret honore

cum Graecis, neue hac despectus parte iaceres.
unum hoc maceror ac doleo tibi desse, Terenti.

AVCTARIVM AELII DO NATI

Haec Suetonius Tranquillus. narn duos Terentios poetas
fuisse scribit Maecius, quorum alter Fregellanus fuerit Terentius
Libo, alter libertinus Terentius Afer patria, de quo nunc loquimur.
Scipionis fabulas edidisse Terentium Vagellius in actione ait :

Tuae, Terenti, quae uocantur fabulae
cuiae sunt? non has, iura qui populis dabat,
summo ille honore affectus, fecit fabulas?

duae ab Apollodoro translatae esse dicuntur comico, Phormio
et Hecyra: quatuor reliquae a Menandro. ex quibus magno
successu et pretio stetit Eunuchus fabula: Hecyra saepe
exclusa, uix acta est.

2 Post comica non post uis cum plerisque edd. dtstinxi. 4 ac
doleo codd. t aureolo Rilsclzl.

